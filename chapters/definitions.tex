
\فصل{معرفی مسئله‌ی بهینه‌سازی جریان ترافیک}

در صورتی که ازدحام اتومبیل‌ها در خیابان‌ها یا بزرگراه‌ها، بیش از ظرفیت آن‌ها باشد در این صورت مشکل تراکم ترافیکی رخ می‌دهد. در صورتی که یک خیابان یا بزرگراه دچار تراکم ترافیکی نشود در این صورت جریان در آن مسیر، جریان آزاد نامیده می‌شود.
تاخیر به وجود آمده در وسایل نقلیه به عنوان یک نتیجه از ترافیک می‌تواند با محاسبه ساعت خودرو\LTRfootnote{vehicle hours} اندازه‌گیری شود \cite{Jacob2006}. یک ساعت خودرو نشان دهنده رانندگی به مدت ۱ ساعت در بزرگراه است. همچنین می‌تواند به صورت رانندگی با ۶۰ وسیله نقلیه در یک بزرگراه به مدت ۱ دقیقه تفسیر شود. تعداد کل ساعت خودرو را می‌توان با جمع‌آوری مقادیر تمام خودرو‌ها بدست آورد. متریک دیگری زمان تاخیر خودرو\LTRfootnote{vehicle delay time} است که زمان رانندگی اضافی در مقایسه با زمان رانندگی در صورت وجود جریان آزاد است. به عنوان مثال، اگر زمان رانندگی یک وسیله نقلیه، در صورت وجود ترافیک، ۶۰ دقیقه باشد و همان مسیر به صورت جریان آزاد به ۴۵ دقیقه زمان نیاز داشته باشد، زمان تأخیر آن خودرو ۱۵ دقیقه خواهد بود.

همانطور که در مقدمه آمده است، توسعه‌ی خطوط ارتباطی همیشه امکان‌پذیر نیست  بنابراین راه‌حل‌هایی دیگر مورد نیاز است. یکی از راه‌حل‌ها اعمال محدودیت بر روی سرعت می‌باشد که در \cite{Jacob2006} نشان می‌دهد قادر به کاهش تراکم در بزرگراه‌ها می‌باشد.
راه‌حلی دیگر کنترل بهینه‌ی چراغ‌های راهنمایی و رانندگی می‌باشد \cite{Wiering2000, Touhbi2017}.

تعیین محدوده‌ی سرعت در بزرگراه‌ها همراه با مشکلاتی می‌باشد که نمونه‌ای از آن در شکل ~\رجوع{شکل:نمونه ازدحام در بزرگراه} مشاهده می‌گردد، ناحیه‌ی سرخ رنگ، ناحیه‌ی دارای ازدحام در نزدیکی رمپ را نشان می‌دهد و پیکان‌های سیاه مسیر ترافیک را نشان می‌دهند. در صورتی که ازدحام ترافیک در تقاطع افزایش یابد، در بخش‌های بالاتر، سرعت را می‌توان محدود نمود تا منجر به کاهش ازدحام گردد.
اما اعمال محدودیت بر روی سرعت، دشواری‌هایی دارد، انتخاب زمان اعمال محدودیت و تعیین بازه‌ای مناسب از خیابان یا جاده جهت اعمال محدودیت، کاری دشوار می‌باشد. 
همچنین تغییرات در سرعت مجاز نباید پرشی و لحظه‌ای باشد، بلکه باید به صورتی باشد که موجب به خطر افتادن امنیت در جاده‌ها نگردد.

\شروع{شکل}
[t]\centerfig{highway-stretch.tex}{.75}
\شرح{مثالی از ازدحام در نزدیکی تقاطع در بزرگراه \cite{Walraven2016}}
\برچسب{شکل:نمونه ازدحام در بزرگراه}
\پایان{شکل}

%----------------------------- مقدمه ----------------------------------

\قسمت{مدل‌سازی جریان ترافیک}

مدل‌سازی‌های ترافیک می‌توانند به دو صورت میکروسکوپی\LTRfootnote{Microscopic} و ماکروسکوپی\LTRfootnote{Macroscopic} انجام گیرند.

در حالی که مدل‌های میکروسکوپی جریان ترافیکی را از نقطه‌ی دید رانندگان و وسایل نقلیه نشان می‌دهند، مدل‌های ماکروسکوپی وضعیت کلی ترافیک  مانند تراکم محلی، سرعت و جریان را در فضای زمان توصیف می‌کنند \cite{Treiber2013}.
در مدل‌های میکروسکوپی رفتار ترافیک به صورت مستقل برای هر خودرو تعریف می‌شود که در این تعریف، سرعت خودرو، موقعیت آن و مشخصات خودرو (مانند؛ حداکثر سرعت خودرو و شتاب خودرو) لحاظ می‌گردد. چنین مدلی، شبیه‌سازی دقیقی از جریان ترافیک به دست می‌دهد ولیکن هزینه‌های پردازش بالایی دارند که غیر قابل اجتناب هستند \cite{Walraven2016}.